# Reverse Cookbook

Aktualna wersja: V 1.111

(uboga) Dokumentacja w folderze \doc

## Powstanie aplikacji
Aplikacja powstała jako projekt na zaliczenie przedmiotu. Pomysłodawcą był @Tadaj24, ale sam kod pisał @DamianWorobiej. Produkt jest co jakiś czas aktualizowany i poszerzany o nowe funkcjonalności. Docelowo aplikacja ta ma trafić na smartphony, lecz, z racji problemów z Xamarinem na Windowsie 7, zostało to przesunięte na nieokreśloną przyszłość.

## Funkcje
- **Główna funkcjonalność**
Program ma na celu proponowanie użytkownikowi potraw na podstawie wybranych przez niego składników (niemniej na chwilę obecną funkcja ta nie działa tak, jak powinna ze względu na problemy z wielokrotnym wyborem w listach). W aktualnej wersji ta funkcja ma dwie postacie (prawdopodobnie zostanie to rozszerzone w jednej z przyszłych wersji):

  - **Wyszukiwanie dań zawierających wszystkie wybrane składniki**
Funkcja ta przydatna jest w sytuacji, gdy na przykład w lodówce znajdują się produkty, które niedługo się zepsują. Po wybraniu tej funkcji oraz rzeczonych składników zaproponowane zostaną dania, które zawierają co najmniej wybrane składniki. Przykładowo: po zaznaczeniu ananasa oraz jajek nie zostanie zaproponowana żadna prawdziwa pizza, ale powinien się pokazać kotlet z ananasem ([nie żartuję](http://allrecipes.pl/przepis/2934/kotlety-z-piersi-drobiowej-z-ananasem.aspx)).

  -  **Wyszukiwanie wszystkich dań zawierających wybrane składniki**
Funkcja ta przydatna jest w sytuacji, gdy szukamy inspiracji. Po wybraniu tej funkcji i rzeczonych składników zaproponowane zostaną dania, które zawierają co najmniej jeden z wybranych składników. Przykładowo: po zaznaczeniu chleba i makaronu zaproponowane zostaną spaghetti, tosty francuskie, zapiekanka makaronowa i [kanapka z serem](https://joemonster.org/images/vad/img_29545/4f78714deacf0918185e0a0fba704d8e.jpg). Potem można otworzyć pożądane danie i sprawdzić jakich składników brakuje, aby je dokupić.

- **Klasyczna książka kucharska**
Aplikacja oczywiście umożliwia standardowe wyszukiwanie potraw tak, jak w klasycznej książce kucharskiej.

- **Samodzielne modyfikacje list dań i składników**
Z jakiegoś powodu uwielbiasz duriana, szarańcze lub pizze hawajską? Nalewka cioci Gieni jest na tyle przednia i dziwna, że musisz zapisać z czego się ją robi? Nie ma sprawy! Modyfikuj swoje listy wedle własnego upodobania!

## Rozwój aplikacji
Na chwilę obecną w ten sposób przedstawia się lista planowanych do dodania funkcjonalności oraz usprawnień:

1. Dodanie zapisywanej listy posiadanych produktów (żeby nie klikać za każdym razem co się posiada)
2. Ulepszenie interfejsu (mniej systemowy i bardziej przyjazny wygląd)
3. Kilka motywów interfejsu.
4. Dodanie zapisywania przepisów i/lub wrzucania do nich linków.
5. Wersja aplikacji na telefon.

## Kontakt

W przyszłości założę kontaktowego maila, na razie proszę o cierpliwość (:
